# OpenCL programok működésének vizualizációja

*BSc szakdolgozat*

Az OpenCL egy nyílt szabvány, amely jellemzően párhuzamos programok fejlesztését segíti. A dolgozat egy saját elemző rendszer elkészítését és működését mutatja be a szabvány segítségével készített programok futásának vizualizálásához. Ezt egyfajta speciális futtatókörnyezetnek, hibakereső eszköznek is tekinthetjük, ahol a cél nem a hatékony futás, hanem a műveletek végrehajtási módjának szemléltetése.

A dolgozat részletesen bemutatja a szabvány elemeit, sajátosságait. Specifikálja az elemzőeszköz megjelenítő felületét. Leírja, hogy milyen módokon követhető nyomon a futás, az erőforrások kezelése, a programon belüli kommunikáció. A program szerkezetileg egy lokálisan futó szerver alkalmazásból és egy webböngészős megjelenítőrendszerből áll. Az elkészült alkalmazás használati módja példákon keresztül kerül bemutatásra.

